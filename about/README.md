# Krótkie wprowadzenie do Markdown

Język Markdown został stworzony w 2004 roku przez Johna Grubera z istotnym wkładem Aarona Swartza. Głównym celem było umożliwienie "tworzenia dokumentów za pomocą łatwego-w-czytaniu, łatwego-w-pisaniu czystego formatu tekstowego, z możliwością jego konwersji do strukturalnie poprawnego XHTML(lub HTML)".

Zapożyczając techniki z instniejących konwencji oznaczania czystego tekstu w wiadomościach e-mail,
język został zaprojektowany aby być czytelnym takim jakim jest, aby nie wyglądał jakby został udekorowany znacznikami oraz instrukcjami formatującymi jak to się dzieje w HTML. Markdown posiada składnię formatującą, która może być z łatwością odczytywana przez ludzi, a także konwertowana do HTML.

Gruber napisał skrypt w Perlu - Markdown.pl, który konwertował oznaczony tekst do poprawnego i dobrze sformatowanego XHTML lub HTML. Skrypt może być używany samodzielnie, jako wtyczka dla Blosxom lub Movable Type, lub jako filtr tekstowy w BBEdit.

Od tego czasu powstały napisane przez innych autorów reimplementacje Markdown, jako moduł Perla dostępny w CPAN (Text::Markdown), oraz w wielu innych językach programowania. Markdown jest rozprowadzany na licencji BSD i został dołączony lub jest dostępny jako wtyczka dla wielu systemów CMS.

### Gdzie jest używany?

Markdown jest powszechnie stosowany w serwisach **GitHub**, **GitBook**, **Reddit**, **Diaspora**, **Stack Overflow**, **OpenStreetMap**, oraz wielu innych.

Nawet ta książka jest napisana przy użyciu Markdown: [Źródło tej strony](https://raw.githubusercontent.com/napcok/markdown/master/about/README.md).

### Pliki

Dokument markdown jest plikiem tekstowym z rozszerzeniem `.md`. Plik markdown można otworzyć za pomocą każdego prostego edytora tekstowego.
